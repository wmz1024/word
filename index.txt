你好，世界  -- 所有编程语言
北海若曰：井蛙不可以语于海者，拘于虚也；夏虫不可以语于冰者，笃于时也；曲士不可以语于道者，束于教也。  -- 庄子及门徒《秋水(节选)》
剑阁横云峻，銮舆出狩回。翠屏千仞合，丹嶂五丁开。灌木萦旗转，仙云拂马来。乘时方在德，嗟尔勒铭才。——唐代·李隆基《幸蜀西至剑门》
幽居正想餐霞客，夜久月寒珠露滴。千年独鹤两三声，飞下岩前一枝柏。去雁声遥人语绝，谁家素机织新雪。秋山野客醉醒时，百尺老松衔半月。——唐代·施肩吾《秋夜山居二首》
天下不治，请陈佹诗：天地易位，四时易乡。列星殒坠，旦暮晦盲。幽闇登昭，日月下藏。公正无私，反见从横。志爱公利，重楼疏堂。无私罪人，憼革贰兵。道德纯备，谗口将将。仁人绌约，敖暴擅强。天下幽险，恐失世英。螭龙为蝘蜓，鸱枭为凤凰。比干见刳，孔子拘匡。昭昭乎其知之明也，拂乎其遇时之不详也。郁郁乎其欲礼义之大行也，闇乎天下之晦盲也。皓天不复，忧无疆也。千岁必反，古之常也。弟子勉学，天不忘也。圣人共手，时几将矣。与愚以疑，愿闻反辞。其小歌曰：念彼远方，何其塞矣。仁人绌约，暴人衍矣。忠臣危殆，谗人服矣。琁玉瑶珠，不知佩也。襍布与锦，不知异也。闾娵子奢，莫之媒也。嫫母力父，是之喜也。以盲为明，以聋为聪；以危为安，以吉为凶。呜呼上天！曷维其同。——先秦·佚名《佹诗》
紫案焚香暖吹轻，广庭清晓席群英。无哗战士衔枚勇，下笔春蚕食叶声。乡里献贤先德行，朝廷列爵待公卿。自惭衰病心神耗，赖有群公鉴裁精。——宋代·欧阳修《礼部贡院阅进士就试》
汴水流，泗水流，流到瓜州古渡头。吴山点点愁。  -- 白居易《长相思·汴水流》
天地空搔首，频抽白玉簪。皇舆三极北，身事五湖南。恋阙劳肝肺，论材愧杞楠。乱离难自救，终是老湘潭。——唐代·杜甫《楼上》
晚妆初了明肌雪，春殿嫔娥鱼贯列。——李煜《木兰花·晚妆初了明肌雪》
年小从他爱梨栗，长成须读五车书。——王安石《赠外孙》
小雨纤纤风细细，万家杨柳青烟里。——朱服《渔家傲·小雨纤纤风细细》
年年端午风兼雨，似为屈原陈昔冤。——赵蕃《端午三首》
激浊扬清，嫉恶好善——《贞观政要·卷二·论任贤》
雪下桂花稀，啼乌被弹归。关水乘驴影，秦风帽带垂。入乡诚可重，无印自堪悲。卿卿忍相问，镜中双泪姿。——唐代·李贺《出城》
士卒何草草，筑城潼关道。大城铁不如，小城万丈余。借问潼关吏：修关还备胡？要我下马行，为我指山隅：连云列战格，飞鸟不能逾。胡来但自守，岂复忧西都。丈人视要处，窄狭容单车。艰难奋长戟，万古用一夫。哀哉桃林战，百万化为鱼。请嘱防关将，慎勿学哥舒！——唐代·杜甫《潼关吏》
皿虫化为疠，夷俗多所神。衔猜每腊毒，谋富不为仁。蔬果自远至，杯酒盈肆陈。言甘中必苦，何用知其真？华洁事外饰，尤病中州人。钱刀恐贾害，饥至益逡巡。窜伏常战栗，怀故逾悲辛。庶氏有嘉草，攻襘事久泯。炎帝垂灵编，言此殊足珍。崎驱乃有得，托以全余身。纷敷碧树阴，眄睐心所亲。——唐代·柳宗元《种白蘘荷》
叶上初阳干宿雨、水面清圆，一一风荷举。  -- 周邦彦《苏幕遮·燎沉香》
林中有奇鸟，自言是凤凰。清朝饮醴泉，日夕栖山冈。高鸣彻九州，延颈望八荒。适逢商风起，羽翼自摧藏。一去昆仑西，何时复回翔。但恨处非位，怆悢使心伤。——魏晋·阮籍《咏怀八十二首·其七十九》
满载一船秋色，平铺十里湖光。波神留我看斜阳，放起鳞鳞细浪。明日风回更好，今宵露宿何妨。水晶宫里奏霓裳，准拟岳阳楼上。——宋代·张孝祥《西江月·阻风三峰下》
竹色溪下绿，荷花镜里香。——李白《别储邕之剡中》
停船暂借问，或恐是同乡。——崔颢《长干行·君家何处住》
但知江湖者，都是薄命人。——《增广贤文·下集》
双燕飞来，陌上相逢否？撩乱春愁如柳絮。——冯延巳《鹊踏枝·几日行云何处去》
小人专望受人恩，受过辄忘；君子不轻受人恩，受则必报。——《格言联璧·敦品类》
以三寸之舌，彊於百万之师。  -- 《史记·平原君虞卿列传》
白发将军亦壮哉，西京昨夜捷书来。胡儿敢作千年计，天意宁知一日回。列圣仁恩深雨露，中兴赦令疾风雷。悬知寒食朝陵使，驿路梨花处处开。——宋代·陆游《闻武均州报已复西京》
汉臣曾此作缧囚，茹血衣毛十九秋。 鹤发半垂龙节在，不闻青史说封侯。——唐代·汪遵《咏北海》
南湖秋水夜无烟，耐可乘流直上天。且就洞庭赊月色，将船买酒白云边。——唐代·李白《游洞庭湖五首·其二》
寒食时看郭外春，野人无处不伤神。平原累累添新冢，半是去年来哭人。——唐代·云表《寒食诗》
冬日之不滥，非爱冰也；夏日之不炀，非爱火也，为不适于身便于体也。  --《管子·禁藏》
弯弯曲，新年新月钩寒玉。钩寒玉，凤鞋儿小，翠眉儿蹙。闹蛾雪柳添妆束，烛龙火树争驰逐。争驰逐，元宵三五，不如初六。——宋代·朱淑真《忆秦娥·正月初六日夜月》
傲杀人间万户侯，不识字烟波钓叟。——白朴《沉醉东风·渔夫》
红叶黄花秋意晚，千里念行客。——晏几道《思远人·红叶黄花秋意晚》
一行书信千行泪，寒到君边衣到无？——陈玉兰《寄外征衣》
武帝宫中人去尽，年年春色为谁来。——岑参《登古邺城》
为报倾城随太守，亲射虎，看孙郎。——苏轼《江城子·密州出猎》
清晨发陇西，日暮飞狐谷。秋月照层岭，寒风扫高木。雾露夜侵衣，关山晓催轴。君去欲何之？参差间原陆。一见终无缘，怀悲空满目。——南北朝·吴均《答柳恽》
东门之杨，其叶牂牂。昏以为期，明星煌煌。东门之杨，其叶肺肺。昏以为期，明星晢晢。——先秦·佚名《东门之杨》
汴水流，泗水流，流到瓜州古渡头。吴山点点愁。思悠悠，恨悠悠，恨到归时方始休。月明人倚楼。——唐代·白居易《长相思·汴水流》
移舟泊烟渚，日暮客愁新。 -- 孟浩然《宿建德江》
吾虽不善书，晓书莫如我。苟能通其意，常谓不学可。貌妍容有颦，璧美何妨橢。端庄杂流丽，刚健含婀娜。好之每自讥，不谓子亦颇。书成辄弃去，谬被旁人裹。体势本阔略，结束入细麽。子诗亦见推，语重未敢荷。迩来又学射，力薄愁官笥。多好竟无成，不精安用夥。何当尽屏去，万事付懒惰。吾闻古书法，守骏莫如跛。世俗笔苦骄，众中强嵬騀。钟张忽已远，此语与时左。——宋代·苏轼《和子由论书》
微风惊暮坐，临牖思悠哉。开门复动竹，疑是故人来。时滴枝上露，稍沾阶下苔。何当一入幌，为拂绿琴埃。——唐代·李益《竹窗闻风寄苗发司空曙》
春风举国裁宫锦，半作障泥半作帆。——李商隐《隋宫 / 隋堤》
过头饭好吃，过头话难听！——《增广贤文·下集》
黄莺久住浑相识，欲别频啼四五声。——戎昱《移家别湖上亭》
君子于役，如之何勿思！——佚名《君子于役》
贫者士之常也，死者人之终也，处常得终，当何忧哉？——《列子·天瑞》
相思相望不相亲，天为谁春。  -- 纳兰性德《画堂春·一生一代一双人》
草庐寄穷巷，甘以辞华轩。正夏长风急，林室顿烧燔。一宅无遗宇，舫舟荫门前。迢迢新秋夕，亭亭月将圆。果菜始复生，惊鸟尚未还。中宵伫遥念，一盼周九天。总发抱孤介，奄出四十年。形迹凭化往，灵府长独闲。贞刚自有质，玉石乃非坚。仰想东户时，余粮宿中田。鼓腹无所思；朝起暮归眠。既已不遇兹，且遂灌我园。——魏晋·陶渊明《戊申岁六月中遇火》
苦相身为女，卑陋难再陈。男儿当门户，堕地自生神。雄心志四海，万里望风尘。女育无欣爱，不为家所珍。长大逃深室，藏头羞见人。垂泪适他乡，忽如雨绝云。低头和颜色，素齿结朱唇。跪拜无复数，婢妾如严宾。情合同云汉，葵藿仰阳春。心乖甚水火，百恶集其身。玉颜随年变，丈夫多好新。昔为形与影，今为胡与秦。胡秦时相见，一绝逾参辰。——魏晋·傅玄《豫章行苦相篇》
横冈下瞰大江流，浮远堂前万里愁。最苦无山遮望眼，淮南极目尽神州。——宋代·戴复古《江阴浮远堂》
当初聚散。便唤作、无由再逢伊面。近日来、不期而会重欢宴。向尊前、闲暇里，敛著眉儿长叹。惹起旧愁无限。 盈盈泪眼。漫向我耳边，作万般幽怨。奈你自家心下，有事难见。待信真个，恁别无萦绊。不免收心，共伊长远。——宋代·柳永《秋夜月·当初聚散》
移舟泊烟渚，日暮客愁新。  -- 孟浩然《宿建德江》
元宵似是欢游好。何况公庭民讼少。万家游赏上春台，十里神仙迷海岛。平原不似高阳傲。促席雍容陪语笑。坐中有客最多情，不惜玉山拚醉倒。——宋代·苏轼《木兰花令·元宵似是欢游好》
筚路蓝缕，以启山林。——《左传·宣公·宣公十二年》
莫向西湖歌此曲，水光山色不胜悲。——赵孟頫《岳鄂王墓》
三百年来伤国步，八千里外吊民残。——李鸿章《临终诗》
一身能擘两雕弧，虏骑千重只似无。——王维《少年行四首》
炉火照天地，红星乱紫烟。——李白《秋浦歌十七首》
有过于江上者，见人方引婴儿而欲投之江中，婴儿啼。人问其故。曰：“此其父善游。”其父虽善游，其子岂遽善游哉？以此任物，亦必悖矣。——先秦·吕不韦 撰《父善游》
禁门宫树月痕过，媚眼惟看宿鹭窠。斜拔玉钗灯影畔，剔开红焰救飞蛾。——唐代·张祜《赠内人》
雨骤风驰帆似舞，一舟轻度溪湾。人家临水有无间。江豚吹浪立，沙鸟得鱼闲。绝代才人天亦喜，借他只手回澜。而今无复旧词坛。马当山下路，空见野云还。——清代·薛时雨《临江仙·大风雨过马当山》
三万里河东入海，五千仞岳上摩天。  -- 陆游《秋夜将晓出篱门迎凉有感》
世间荣落重逡巡，我独丘园坐四春。纵使有花兼有月，可堪无酒又无人。青袍似草年年定，白发如丝日日新。欲逐风波千万里，未知何路到龙津。——唐代·李商隐《春日寄怀》
春种一粒粟，秋收万颗子。四海无闲田，农夫犹饿死。锄禾日当午，汗滴禾下土。谁知盘中餐，粒粒皆辛苦？——唐代·李绅《悯农二首》
愿我如星君如月，夜夜流光相皎洁。——范成大《车遥遥篇》
人生如此自可乐，岂必局束为人鞿？——韩愈《山石》
况吾与子渔樵于江渚之上，侣鱼虾而友麋鹿，驾一叶之扁舟，举匏樽以相属。——苏轼《前赤壁赋》
君独不见长城下，死人骸骨相撑拄。——陈琳《饮马长城窟行》
疾风知劲草，板荡识诚臣。——李世民《赐萧瑀》
日暮汉宫传蜡烛，轻烟散入五侯家。  -- 韩翃《寒食》
花寒懒发鸟慵啼，信马闲行到日西。何处未春先有思，柳条无力魏王堤。——唐代·白居易《魏王堤》
风前欲劝春光住。春在城南芳草路。未随流落水边花，且作飘零泥上絮。 镜中已觉星星误。人不负春春自负。梦回人远许多愁，只在梨花风雨处。——宋代·辛弃疾《玉楼春·风前欲劝春光住》
长安回望绣成堆，山顶千门次第开。一骑红尘妃子笑，无人知是荔枝来。新丰绿树起黄埃，数骑渔阳探使回。霓裳一曲千峰上，舞破中原始下来。万国笙歌醉太平，倚天楼殿月分明。云中乱拍禄山舞，风过重峦下笑声。——唐代·杜牧《过华清宫绝句三首》
秋风清，秋月明，落叶聚还散，寒鸦栖复惊。相思相见知何日？此时此夜难为情！入我相思门，知我相思苦，长相思兮长相忆，短相思兮无穷极，早知如此绊人心，何如当初莫相识。(后三句存疑)——唐代·李白《三五七言 / 秋风词》
沧浪之水清兮，可以濯我缨；  -- 佚名《沧浪歌》
间者数年比不登，又有水旱疾疫之灾，朕甚忧之。愚而不明，未达其咎。意者朕之政有所失、而行有过与？乃天道有不顺、地利或不得、人事多失和、鬼神废不享与？何以致此？将百官之奉养或费、无用之事或多与？何其民食之寡乏也？夫度田非益寡，而计民未加益，以口量地，其于古犹有余，而食之甚不足者，其咎安在？无乃百姓之从事于末、以害农者蕃、为酒醪以靡谷者多、六畜之食焉者众与？细大之义，吾未能得其中。其与丞相、列侯、吏二千石、博士议之，有可以佐百姓者，率意远思，无有所隐。——两汉·刘恒《文帝议佐百姓诏》
师严然后道尊，道尊然后民知敬学。——《礼记·学记》
晚来天欲雪，能饮一杯无。——白居易《问刘十九》
想得玉楼瑶殿影，空照秦淮。——李煜《浪淘沙·往事只堪哀》
常恐秋节至，焜黄华叶衰。——佚名《长歌行》
常人安于故习，学者溺于所闻。——《商君书·更法》
绿阴春尽，飞絮绕香阁。晚来翠眉宫样，巧把远山学。一寸狂心未说，已向横波觉。画帘遮匝，新翻曲妙，暗许闲人带偷掐。前度书多隐语，意浅愁难答。昨夜诗有回文，韵险还慵押。都待笙歌散了，记取来时霎。不消红蜡，闲云归后，月在庭花旧栏角。(栏角 一作：阑角)——宋代·晏几道《六幺令·绿阴春尽》
人生只合梁园住，快活煞几个白头父。指他家五辈风流，睡足胭脂坡雨。说宣和锦片繁华，辇路看元宵去。马行街直转州桥，相国寺灯楼几处。——元代·冯子振《鹦鹉曲·夷门怀古》
逢君说行迈，倚剑别交亲。幕府为才子，将军作主人。近关多雨雪，出塞有风尘。长策须当用，男儿莫顾身。——唐代·高适《送董判官》
但愿人长久，千里共婵娟。  -- 苏轼《水调歌头·丙辰中秋》
城头月落霜如雪，楼头五更声欲绝。捧盘出户歌一声，市楼东西人未行。北风吹衣射我饼，不忧衣单忧饼冷。业无高卑志当坚，男儿有求安得闲。——宋代·张耒《示秬秸》
少年痛饮，忆向吴江醒。明月团团高树影，十里水沉烟冷。大都一点宫黄，人间直恁芬芳。怕是秋天风露，染教世界都香。——宋代·辛弃疾《清平乐·谢叔良惠木犀》
天上有行云，人在行云里。——辛弃疾《生查子·独游雨岩》
知可以战与不可以战者胜——《孙子兵法·谋攻篇》
宫粉雕痕，仙云堕影，无人野水荒湾。——吴文英《高阳台·落梅》
君子内省不疚，无恶于志。君子之所不可及者，其唯人之所不见乎。——《中庸·第三十三章》
者边走，那边走，只是寻花柳。——王衍《醉妆词·者边走》
千里之行，始于足下。  -- 《老子·德经·第六十四章》
天地无穷极，阴阳转相因。人居一世间，忽若风吹尘。愿得展功勤，输力于明君。怀此王佐才，慷慨独不群。鳞介尊神龙，走兽宗麒麟。虫兽犹知德，何况于士人。孔氏删诗书，王业粲已分。骋我径寸翰，流藻垂华芬。——两汉·曹植《薤露》
落木萧萧，琉璃叶下琼葩吐。素香柔树。雅称幽人趣。 无意争先，梅蕊休相妒。含春雨。结愁千绪。似忆江南主。——宋代·王十朋《点绛唇·素香丁香》
丙午之冬，发沔口。丁未正月二日，道金陵。北望惟楚，风日清淑，小舟挂席，容与波上。绿丝低拂鸳鸯浦。想桃叶、当时唤渡。又将愁眼与春风，待去；倚兰桡，更少驻。金陵路、莺吟燕舞。算潮水、知人最苦。满汀芳草不成归，日暮；更移舟，向甚处？——宋代·姜夔《杏花天影·绿丝低拂鸳鸯浦》
嘒彼小星，三五在东。肃肃宵征，夙夜在公。寔命不同。嘒彼小星，维参与昴。肃肃宵征，抱衾与裯。寔命不犹。——先秦·佚名《小星》
善学者，师逸而功倍，又从而庸之；不善学者，师勤而功半，又从而怨之。  -- 《礼记·学记》
永夜抛人何处去？绝来音。香阁掩，眉敛，月将沉。争忍不相寻？怨孤衾。换我心，为你心，始知相忆深。——五代·顾夐《诉衷情·永夜抛人何处去》
路直有人走，人直有人交。
户庭无尘杂，虚室有余闲。——陶渊明《归园田居·其一》
有人问我事如何，人海阔，无日不风波。——姚燧《阳春曲·笔头风月时时过》
妇姑荷箪食，童稚携壶浆，相随饷田去，丁壮在南冈。——白居易《观刈麦》
我愿暂求造化力，减却牡丹妖艳色。——白居易《牡丹芳》
城中担上买莲房，未抵西湖泛野航。旋折荷花剥莲子，露为风味月为香。——宋代·杨万里《大司成颜几圣率同舍招游裴园·其七》
童稚情亲四十年，中间消息两茫然。更为后会知何地？忽漫相逢是别筵！不分桃花红似锦，生憎柳絮白于棉。剑南春色还无赖，触忤愁人到酒边。——唐代·杜甫《送路六侍御入朝》
老去悲秋强自宽，兴来今日尽君欢。羞将短发还吹帽，笑倩旁人为正冠。蓝水远从千涧落，玉山高并两峰寒。明年此会知谁健？醉把茱萸仔细看。——唐代·杜甫《九日蓝田会饮 / 九日蓝田崔氏庄》
欲黄昏。雨打梨花深闭门。  -- 李重元《忆王孙·春词》
谪居履在陈，从者有温见。山荒聊可田，钱镈还易办。夷俗多火耕，仿习亦颇便。及兹春未深，数亩犹足佃。岂徒实口腹，且以理荒宴。遗穗及乌雀，贫寡发余羡。出耒在明晨，山寒易霜霰。——明代·王守仁《谪居粮绝请学于农将田南山咏言寄怀》
正是破瓜年纪，含情惯得人饶。桃李精神鹦鹉舌，可堪虚度良宵。却爱蓝罗裙子，羡他长束纤腰。——五代·和凝《河满子·正是破瓜年纪》
柔橹轻鸥外，含凄觉汝贤。——杜甫《船下夔州郭宿雨湿不得上岸别王十二判官》
年年社日停针线。怎忍见、双飞燕。——黄公绍《青玉案·年年社日停针线》
隐隐飞桥隔野烟，石矶西畔问渔船。——张旭《桃花溪》
秦王扫六合，虎视何雄哉！——李白《古风·秦王扫六合》
路遥知马力，日久见人心。——《增广贤文·上集》